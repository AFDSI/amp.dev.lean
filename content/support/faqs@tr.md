---
$title: SSS
---

[TOC]

## Accelerated Mobile Pages'a Genel Bakış

### Accelerated Mobile Pages projesi nedir?

Accelerated Mobile Pages ("AMP") Projesi, mobil içerik ekosisteminin tamamının yayıncılar, tüketici platformları, içerik oluşturanlar ve kullanıcılar dahil, herkes için daha iyi bir hale gelmesi ihtiyacıyla ilgili olarak yayıncılar ve teknoloji şirketleri arasındaki görüşmelerden ortaya çıkmış bir açık kaynak girişimidir.

Bugün beklenti, içeriğin son derece hızlı bir şekilde yüklenmesi ve kolayca keşfedilmesi yönündedir. Gerçekte ise içerik birkaç saniyede yüklenebilmekte veya kullanıcı yavaş sayfayı terk ettiği için hiçbir zaman tam olarak yüklenmemektedir. Accelerated Mobile Pages, neredeyse anında yüklenecek şekilde tasarlanmış web sayfalarıdır. Herkes için daha iyi bir mobil web'e doğru atılmış bir adımdır.

### Accelerated Mobile Pages'ın avantajları nelerdir?

Hız önemlidir ve ideal olan, her şeyin anında olmasıdır. Araştırmalar, daha yüksek hemen çıkma oranlarının daha yavaş yüklenen web sayfalarıyla ilişkili olduğunu göstermiştir. AMP biçiminin kullanılması, kullanıcıların daha fazla içerik tüketmelerini ve daha fazla içerikle etkileşimde bulunmalarını daha çekici hale getirecektir. Ancak konu yalnızca hız ve performans değildir. Aynı zamanda, yayıncıların içeriklerinin her yerde (platformlar ve uygulamalarda) hızla görünebilmesi için açık web'in potansiyelinden yararlanabilmeleri ve bunun sonucunda da reklamlar ile abonelikler aracılığıyla daha fazla gelir elde edebilmeleri için geliştirilmiş dağıtımı da desteklemek istiyoruz.

### Accelerated Mobile Pages nasıl çalışır?

Accelerated Mobile Pages, diğer HTML sayfaları gibidir, ancak açık kaynaklı AMP spesifikasyonu tarafından tanımlanan ve yönetilen sınırlı bir teknik işlevselliğe sahiptir. Tüm web sayfalarında olduğu gibi Accelerated Mobile Pages da tüm modern tarayıcılarda ve uygulama web görünümlerinde yüklenir.

AMP dosyaları, kullanıcılar için daha hızlı bir deneyim sağlamak için hıza öncelik veren çeşitli teknik ve mimari yaklaşımlarından yararlanır. AMP geliştiricileri; video ve sosyal yayınlar, görüntülü reklamcılık veya analizleri toplama gibi zengin medya nesnelerini yerleştirme yeteneği sunan web bileşenlerinin yer aldığı zengin ve büyüyen bir web bileşenleri kitaplığını kullanabilir. Amaç, içeriğin görünümünü homojenleştirmek değil, bunun yerine sayfalar arasında yükleme sürelerini hızlandıran ortak bir teknik çekirdek oluşturmaktır.

Buna ek olarak, içeriğin bir kullanıcının mobil cihazına ulaşması için gereken süreyi kısaltmak için AMP dosyaları bulutta önbelleğe alınabilir. İçerik üreticileri AMP biçimini kullanarak, AMP dosyalarındaki içeriğin üçüncü taraflarca önbelleğe alınabilmesini mümkün hale getirmiş olur. Bu tip bir çerçeve kapsamında, yayıncılar içeriklerini kontrol etmeye devam eder, ancak platformlar, içeriği kullanıcılara optimum yayınlama hızında sunmak için kolayca önbelleğe alabilir veya yansıtabilir. Google, herkes tarafından ücretsiz olarak kullanılabilecek bir önbellek sağlamıştır ve tüm AMP'ler, [Google AMP Önbelleği](https://developers.google.com/amp/cache/) tarafından önbelleğe alınacaktır. Diğer şirketler de kendi AMP önbelleklerini oluşturabilir.

Özetle, önbelleğe alma üzerine oluşturulan bir dağıtım sistemiyle sınırlı teknik işlevselliğin birleşimi sayesinde daha iyi performans gösteren sayfalar ve yayıncılar için daha fazla kitle gelişimi sağlaması amaçlanmaktadır.

### Accelerated Mobile Pages Projesi neden açık kaynak yaklaşımını benimsiyor?

Projede yer alan şirketler, mobil web'i yalnızca bir platform, bir teknoloji grubu veya bir yayıncı grubu için değil, herkes için daha iyi bir hale getirmeyi istemektedir. Projenin açık kaynak halinde yapılması, insanların mobil web'i hızlandıracak fikirlerini ve kodlarını paylaşıp katkıda bulunabilmelerini sağlamaktadır. Bu yolculuğun henüz başındayız ve yol boyunca diğer yayıncıların ve teknoloji şirketlerinin katılmasını bekliyoruz.

### Accelerated Mobile Pages'ı kimler kullanabilir?

Proje, ekosistemdeki tüm oyunculara yani yayıncılara, tüketici platformlarına ve içerik oluşturanlara açıktır. AMP'yi hangi şirketlerin ve sitelerin kullandığına dair bir fikir edinmek için [Kim sayfasına](/who) gidin.

### Accelerated Mobile Pages kullanımının sonuçları nelerdir?

AMP biçimini kullanarak, içerik üreticileri AMP dosyalarını üçüncü taraflar için taranabilir, dizine eklenebilir, görüntülenebilir (robot hariç tutma protokolüne tabidir) ve önbelleğe alınabilir hale getirmektedir.

### Hangi içerik türü Accelerated Mobile Pages ile en iyi şekilde çalışır?

Amaç, haber hikayelerinden videolara, bloglardan fotoğraflara ve GIF'lere kadar yayınlanan tüm içeriğin Accelerated Mobile Pages'ı kullanarak çalışmasıdır.

### Bir yayıncı olarak, içeriğimi Accelerated Mobile Pages için çalışacak hale getirdiğimde iş yüküm artar mı?

Kısaca cevap vermek gerekirse, çok değil. "AMP HTML" tamamıyla mevcut web teknolojileriyle oluşturulduğundan geliştirme süreci, yayıncıların bugün kullanmakta olduğu süreci yansıtmaktadır. Yayıncılar, GitHub'dan AMP HTML spesifikasyonu konusunda bilgi edinebilir. Mevcut süreci kullananlar için ciddi bir öğrenme eğrisi olmasını beklemiyoruz.

### Bir yayıncı, içeriğini AMP HTML'ye nasıl alabilir?

Yayıncılar ve İçerik Yönetim Sistemi (CMS) sağlayıcıları, AMP içeriği oluşturmak üzere CMS'leriyle bir entegrasyon geliştirebilir. Automattic, şimdiden bir [WordPress AMP eklentisi](https://wordpress.org/plugins/amp/) yayınlamıştır ve tüm içerik yönetim sistemlerinin AMP HTML sayfaları için destek ekleyeceğini umuyoruz.

## Platform ve Teknoloji Şirketi Katılımı

### Bir tüketici platformu Accelerated Mobile Pages'a nasıl dahil olabilir?

Proje herkese açıktır ve projenin mevcut üyeleri, girişimde tüketici platformlarla etkileşimde bulunma konusunda çok isteklidir. Google, herkesin ücretsiz olarak kullanabilmesi için önbelleğini açmıştır. Buna, AMP içeriğini ortamlarında görüntülemek isteyen tüketici platformları da dahildir. Lütfen [Github](https://github.com/ampproject/amphtml/issues/new) aracılığıyla iletişime geçin. Sonrasında, sorularınızı elimizden geldiğince hızlı bir şekilde ele alabiliriz.

### Reklamcılık veya teknoloji tedarikçileri Accelerated Mobile Pages'a nasıl dahil olabilir?

Lütfen [katkıda bulunma yönergelerini](https://github.com/ampproject/amphtml/tree/master/3p#ads) inceleyin ve [Github](https://github.com/ampproject/amphtml/issues/new) aracılığıyla iletişime geçin.

## Yayıncıların Para Kazanması

### Reklamlar Accelerated Mobile Pages'da nasıl çalışır?

Accelerated Mobile Pages Projesi'nin amacı, kullanıcı odaklı bir yaklaşım benimserken mobil web'de reklamlardan etkili bir şekilde para kazanılabilmesini sağlamaktır. Bu bağlamda, hedef, Accelerated Mobile Pages'da kapsamlı bir reklam biçimi, reklam ağı ve teknoloji yelpazesine destek sağlamaktır. Bunun bir parçası olarak, projeye dahil olanlar aynı zamanda AMP dosyalarındaki reklamların kullanıcılar için hızlı, güvenli, çekici ve etkili olmasını sağlamak amacıyla Sürdürülebilir Reklam Uygulamaları'nı geliştirmeyle de uğraşmaktadır.

### Yayıncılar kendi reklam envanterlerini satabilirler mi?

Evet, mevcut web sitelerinde olduğu gibi yayıncılar kendi reklam envanterlerini ve bunu nasıl satacaklarını kontrol ederler.

### Accelerated Mobile Pages'da abonelikler ve ödeme duvarları nasıl çalışır?

Abonelikleri ve ödeme duvarlarını desteklemek, Accelerated Mobile Pages projesinin temel hedeflerinden biridir. AMP şu anda yayıncıların aboneler, ölçülen kullanıcılar ve anonim kullanıcılar için doküman görüntüleme deneyimini kontrol edebildikleri esnek bir erişim çerçevesini desteklemektedir.

### Analizler bu AMP biçiminde nasıl işlenir?

Yayıncıların sağlam analizler alabilmelerini sağlamak projenin temel tasarım hedeflerinden biridir. Tanıtım sürümündeki analiz desteği çok sınırlı olmakla birlikte, spesifikasyonun analiz bilgilerinin toplanması için destek sağlaması ve AMP dosya hızı veya boyutundan ödün vermeden 3. taraf sistemleriyle entegre olması beklenmektedir. Projeye çeşitli analiz sağlayıcıları [katılmaktadır](https://www.ampproject.org/who/#analytics).

### Yayıncılar, bir ölçüm perspektifine göre trafik için kredi alıyorlar mı?

Evet, AMP dosyası sitenizin geri kalanıyla aynıdır; bu alan, yayıncının tuvalidir.

### Nasıl bu projenin bir parçası olabilirim?

Bu konuyla ilgilenen kişilerin ve projeye dahil olmak isteyen şirketlerin [Github](https://github.com/ampproject/amphtml/issues/new)'daki formu doldurmalarını istiyoruz. Bu şekilde dağıtım listesine eklenmeniz mümkün olur ve sürekli olarak yeni gelişmelerden haberdar olursunuz.
