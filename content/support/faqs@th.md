---
$title: คำถามที่พบบ่อย
---

[TOC]

## ภาพรวมของ Accelerated Mobile Pages

### โครงการ Accelerated Mobile Pages คืออะไร

โครงการ Accelerated Mobile Pages (AMP) คือการริเริ่มแบบโอเพนซอร์สที่ถือกำเนิดขึ้นจากการพูดคุยกันระหว่างผู้เผยแพร่และบริษัทเทคโนโลยีเกี่ยวกับความจำเป็นในการปรับปรุงระบบนิเวศของเนื้อหาทั้งหมดบนอุปกรณ์เคลื่อนที่สำหรับทุกคน ไม่ว่าจะเป็นผู้เผยแพร่ แพลตฟอร์มผู้บริโภค ผู้สร้าง และผู้ใช้

ปัจจุบัน ผู้คนคาดหวังให้เนื้อหาโหลดเร็วที่สุดและสำรวจได้ง่าย แต่ในความเป็นจริง เนื้อหาอาจใช้เวลาโหลดหลายวินาที หรือไม่มีโอกาสได้โหลดอย่างสมบูรณ์เลยเนื่องจากผู้ใช้ออกจากหน้าเว็บที่ทำงานช้าเสียก่อน Accelerated Mobile Pages คือหน้าเว็บที่ออกแบบมาให้โหลดแทบจะในทันที วิธีการนี้เป็นการก้าวไปอีกขั้นสู่เว็บบนอุปกรณ์เคลื่อนที่ที่ดีขึ้นสำหรับทุกคน

### Accelerated Mobile Pages มีข้อดีอะไรบ้าง

ข้อดีคือความเร็วและเป้าหมายของเราคือการโหลดหน้าเว็บได้ทันที ผลการวิจัยพบว่า หน้าเว็บโหลดช้าเท่าใดผู้ใช้ก็จะออกจากหน้าเว็บมากขึ้นเท่านั้น การใช้รูปแบบ AMP จะช่วยให้ผู้คนอยากบริโภคและมีส่วนร่วมกับเนื้อหามากขึ้น แต่โครงการนี้ไม่ได้เน้นเพียงความเร็วและประสิทธิภาพเท่านั้น เรายังต้องการโปรโมตการเผยแพร่ที่มีประสิทธิภาพดีขึ้น เพื่อให้ผู้เผยแพร่ได้รับประโยชน์จากศักยภาพของเว็บแบบเปิดและทำให้เนื้อหาของตนปรากฏได้รวดเร็วทุกที่ทุกเวลาบนแพลตฟอร์มและแอปต่างๆ ซึ่งอาจทำให้มีรายได้เพิ่มขึ้นผ่านโฆษณาและการสมัครรับข้อมูล

### Accelerated Mobile Pages ทำงานอย่างไร

Accelerated Mobile Pages เหมือนกับหน้า HTML ทั่วไป แต่มีการจำกัดฟังก์ชันการทำงานทางเทคนิคที่อนุญาตให้ใช้งานได้ตามที่กำหนดไว้และอยู่ในบังคับของข้อกำหนด AMP แบบโอเพนซอร์ส Accelerated Mobile Pages จะโหลดในเบราว์เซอร์สมัยใหม่และ WebView ของแอปเหมือนหน้าเว็บอื่นๆ

ไฟล์ AMP ใช้ประโยชน์จากวิธีการทางเทคนิคและสถาปัตยกรรมต่างๆ ที่ให้ความสำคัญกับความเร็ว เพื่อให้ผู้ใช้ใช้งานได้เร็วขึ้น นักพัฒนาซอฟต์แวร์ AMP สามารถใช้ไลบรารีขององค์ประกอบเว็บที่สมบูรณ์และเติบโตขึ้นเรื่อยๆ ซึ่งช่วยให้สามารถฝังออบเจ็กต์สื่อสมบูรณ์ เช่น วิดีโอและโพสต์โซเชียล แสดงโฆษณา หรือรวบรวมข้อมูลการวิเคราะห์ได้ เป้าหมายของเราไม่ใช่การทำให้เนื้อหามีรูปลักษณ์เหมือนกันไปหมด แต่เป็นการสร้างแกนหลักทางเทคนิคของหน้าต่างๆ ให้เหมือนกันมากขึ้น เพื่อให้โหลดได้เร็วขึ้น

นอกจากนี้ ไฟล์ AMP ยังสามารถเก็บแคชไว้ในระบบคลาวด์เพื่อลดเวลาในการส่งเนื้อหาไปยังอุปกรณ์เคลื่อนที่ของผู้ใช้ โดยการใช้รูปแบบ AMP ผู้ผลิตเนื้อหาจะทำให้บุคคลที่สามสามารถแคชเนื้อหาในไฟล์ AMP ได้ เมื่อใช้กรอบประเภทนี้ ผู้เผยแพร่ยังคงสามารถควบคุมเนื้อหาของตนเองได้ แต่แพลตฟอร์มจะสามารถเก็บแคชและมิเรอร์เนื้อหาได้อย่างง่ายดายเพื่อที่จะแสดงให้แก่ผู้ใช้ด้วยความเร็วสูงสุด Google มีแคชที่ใครก็สามารถใช้ได้โดยไม่มีค่าใช้จ้าย และ[แคช AMP ของ Google](https://developers.google.com/amp/cache/) จะเก็บแคช AMP ทั้งหมดไว้ บริษัทอื่นๆ สามารถสร้างแคช AMP ของตนเองได้เช่นกัน

สรุปได้ว่าเป้าหมายของเราก็คือ การรวมฟังก์ชันการทำงานทางเทคนิคที่จำกัดกับระบบเผยแพร่เนื้อหาที่สร้างขึ้นโดยอิงจากการแคช เพื่อทำให้หน้าเว็บมีประสิทธิภาพมากขึ้น และเพิ่มการพัฒนาผู้ชมสำหรับผู้เผยแพร่

### เหตุใดโครงการ Accelerated Mobile Pages จึงเลือกแนวทางแบบโอเพนซอร์ส

บริษัทที่มีส่วนร่วมในโครงการต้องการทำให้เว็บบนอุปกรณ์เคลื่อนที่ทำงานได้ดียิ่งขึ้นสำหรับทุกคน ไม่ใช่สำหรับแพลตฟอร์มเดียว เทคโนโลยีชุดเดียว หรือผู้เผยแพร่เพียงกลุ่มเดียว การทำให้โครงการเป็นแบบโอเพนซอร์สช่วยให้ผู้คนแชร์และมอบไอเดียและโค้ดของตนเข้ามาได้ เพื่อทำให้เว็บบนอุปกรณ์เคลื่อนที่ทำงานเร็วขึ้น เราเพิ่งเริ่มต้นบนเส้นทางสายนี้ และเราหวังว่าจะมีผู้เผยแพร่และบริษัทเทคโนโลยีอื่นๆ มาร่วมเดินทางไปกับเราในอนาคต

### ใครบ้างที่สามารถใช้ Accelerated Mobile Pages

โครงการนี้เปิดกว้างสำหรับทุกฝ่ายในระบบนิเวศ ไม่ว่าจะเป็นผู้เผยแพร่ แพลตฟอร์มผู้บริโภค และผู้สร้าง หากต้องการทราบว่าบริษัทและเว็บไซต์ที่ใช้ AMP มีใครบ้าง ให้ไปที่[หน้า "ใคร"](/who)

### การใช้ Accelerated Mobile Pages จะมีผลอะไรตามมาบ้าง

โดยการใช้รูปแบบ AMP ผู้ผลิตเนื้อหาจะทำให้บุคคลที่สามสามารถรวบรวมข้อมูล จัดทำดัชนี และแสดงเนื้อหาในไฟล์ AMP (ขึ้นอยู่กับโปรโตคอลการยกเว้นโรบอต) ตลอดจนแคชเนื้อหาดังกล่าวได้ด้วย

### เนื้อหาประเภทใดทำงานได้ดีที่สุดเมื่อใช้ Accelerated Mobile Pages

เป้าหมายของเราคือการทำให้เนื้อหาที่เผยแพร่ทั้งหมดตั้งแต่บทความข่าวไปจนถึงวิดีโอ และตั้งแต่บล็อกไปจนถึงรูปภาพและ GIF ทำงานได้ดีที่สุดเมื่อใช้ Accelerated Mobile Pages

### ในฐานะผู้เผยแพร่ การทำให้เนื้อหาของฉันใช้งานได้กับ Accelerated Mobile Pages ต้องมีการดำเนินการอะไรเพิ่มเติมไหม

ในระยะสั้นยังไม่ต้องดำเนินการอะไรมาก เนื่องจาก “AMP HTML” สร้างขึ้นจากเทคโนโลยีเว็บที่มีอยู่แล้วทั้งหมด ขั้นตอนการพัฒนาเหมือนกับขั้นตอนที่ผู้เผยแพร่ใช้กันอยู่แล้วในทุกวันนี้ ผู้เผยแพร่สามารถทำความคุ้นเคยกับข้อกำหนด AMP HTML ได้ที่ GitHub สำหรับผู้ที่คุ้นชินกับขั้นตอนในปัจจุบันอยู่แล้ว เราคาดว่าจะไม่มีเส้นทางการเรียนรู้เพิ่มเติมเป็นพิเศษ

### ผู้เผยแพร่จะนำเนื้อหาไปใส่ใน AMP HTML ได้อย่างไร

ผู้เผยแพร่และผู้ให้บริการระบบจัดการเนื้อหา (CMS) สามารถพัฒนาการผสานรวมกับ CMS ของตนเพื่อสร้างเนื้อหา AMP Automattic ได้เผยแพร่[ปลั๊กอิน AMP ของ WordPress](https://wordpress.org/plugins/amp/) ไว้แล้วและเราหวังว่าระบบจัดการเนื้อหาทั้งหมดจะเพิ่มการสนับสนุนสำหรับหน้า AMP HTML

## การมีส่วนร่วมของแพลตฟอร์มและบริษัทเทคโนโลยี

### แพลตฟอร์มผู้บริโภคจะมีส่วนร่วมกับ Accelerated Mobile Pages ได้อย่างไร

โครงการนี้เปิดกว้างสำหรับทุกคน และสมาชิกที่มีอยู่ของโครงการก็ตื่นเต้นที่จะมีส่วนร่วมกับแพลตฟอร์มผู้บริโภคในการริเริ่มนี้ Google เปิดให้ผู้คนใช้แคชของบริษัทได้ฟรี ซึ่งรวมถึงแพลตฟอร์มผู้บริโภคที่ต้องการแสดงเนื้อหา AMP ในสภาพแวดล้อมของตน โปรดติดต่อเราผ่าน [GitHub](https://github.com/ampproject/amphtml/issues/new) และเราจะตอบคำถามของคุณโดยเร็วที่สุด

### ผู้ให้บริการโฆษณาหรือเทคโนโลยีจะมีส่วนร่วมใน Accelerated Mobile Pages ได้อย่างไร

โปรดอ่าน[หลักเกณฑ์ในการร่วมสนับสนุน](https://github.com/ampproject/amphtml/tree/master/3p#ads) และติดต่อเราผ่าน [GitHub](https://github.com/ampproject/amphtml/issues/new)

## การสร้างรายได้ของผู้เผยแพร่

### โฆษณาทำงานอย่างไรบน Accelerated Mobile Pages

เป้าหมายหนึ่งของโครงการ Accelerated Mobile Pages คือการดูแลให้มีการสร้างรายได้จากโฆษณาที่มีประสิทธิภาพในเว็บบนอุปกรณ์เคลื่อนที่ไปพร้อมๆ กับการให้ความสำคัญกับผู้ใช้เป็นหลัก วัตถุประสงค์ในบริบทนี้คือการให้การสนับสนุนรูปแบบโฆษณา เครือข่ายโฆษณา และเทคโนโลยีโฆษณาที่ครอบคลุมใน Accelerated Mobile Pages และในการนี้ ผู้ที่เกี่ยวข้องกับโครงการยังมีส่วนร่วมในการสร้างสรรค์แนวทางปฏิบัติเกี่ยวกับโฆษณาที่ยั่งยืน เพื่อดูแลให้โฆษณาในไฟล์ AMP รวดเร็ว ปลอดภัย น่าสนใจ และมีประสิทธิภาพสำหรับผู้ใช้

### ผู้เผยแพร่สามารถขายพื้นที่โฆษณาของตนเองได้ไหม

ได้ ผู้เผยแพร่เป็นผู้ควบคุมพื้นที่โฆษณาและวิธีขายพื้นที่โฆษณาเอง เช่นเดียวกับเว็บไซต์ที่มีอยู่

### การสมัครรับข้อมูลและเพย์วอลล์ทำงานอย่างไรกับ Accelerated Mobile Pages

วัตถุประสงค์หลักของโครงการ Accelerated Mobile Pages คือการสนับสนุนการสมัครรับข้อมูลและเพย์วอลล์ ขณะนี้ AMP สนับสนุนกรอบการเข้าถึงที่ยืดหยุ่น โดยผู้เผยแพร่สามารถควบคุมประสบการณ์การดูเอกสารของสมาชิก ผู้ใช้ที่มีการตรวจสอบการใช้งาน และผู้ใช้ที่ไม่ระบุตัวตน

### ระบบจะจัดการการวิเคราะห์อย่างไรในรูปแบบ AMP นี้

เป้าหมายการออกแบบหลักของโครงการนี้คือการดูแลให้ผู้เผยแพร่ได้รับข้อมูลเชิงลึกเกี่ยวกับการวิเคราะห์ที่มีประสิทธิภาพ แม้ว่าการสนับสนุนเกี่ยวกับการวิเคราะห์ในรุ่นสาธิตจะมีจำกัดมาก แต่เราคาดว่าข้อกำหนดจะมีการสนับสนุนคอลเล็กชันของข้อมูลเกี่ยวกับการวิเคราะห์ และการผสานรวมกับระบบของบุคคลที่สามโดยไม่ทำให้ไฟล์ AMP มีความเร็วลดลงหรือมีขนาดใหญ่ขึ้น ผู้ให้บริการการวิเคราะห์หลายราย[เข้าร่วม](https://www.ampproject.org/who/#analytics)ในโครงการนี้

### ผู้เผยแพร่จะได้เครดิตสำหรับปริมาณการเข้าชมในแง่ของการวัดผลใช่ไหม

ใช่ ไฟล์ AMP ก็เหมือนกับส่วนอื่นๆ ที่เหลือของเว็บไซต์ โดยเป็นพื้นที่แสดงผลงานของผู้เผยแพร่

### ฉันจะร่วมเป็นส่วนหนึ่งของโครงการนี้ได้อย่างไร

เรายินดีให้บุคคลทั่วไปและบริษัทที่สนใจและต้องการมีส่วนร่วมในโครงการ มากรอกข้อมูลใน [GitHub](https://github.com/ampproject/amphtml/issues/new) เพื่อให้เราสามารถเพิ่มคุณลงในรายการการเผยแพร่ข้อมูล และแจ้งให้คุณทราบเกี่ยวกับข้อมูลใหม่ๆ
